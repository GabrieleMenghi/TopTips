# TopTips
### Introduzione

> TopTips è un social network che si pone come tema quello dello scambio di consigli tra gli utenti del sito stesso.

All'interno del sito gli utenti possono iniziare a seguire altri utenti (cercandoli nel social attraverso l'opportuna funzionalità, o magari consultando la lista di seguiti e seguaci di un utente che già si segue), interagire con i contenuti da essi pubblicati, ricevere notifiche al verificarsi di determinati eventi, creare essi stessi contenuti e gestire il proprio profilo. Per compiere certe azioni sarà necessario fare log-in nel sito, o eventualmente registrarsi se non si ha ancora un account.

### Funzionalità

 - *Voto dell'immagine di un post pubblicato da un utente seguito => doppio click sull'immagine desiderata
 - Ingrandimento di un immagine => mantenere click con tasto sinistro all'interno dell'area dell'immagine
 - *Aggiunta di un commento sotto un post
 - *Ricerca di utenti all'interno del sito (tramite chiave o ricerca globale)
 - *Possibilità di iniziare/smettere di seguire altri utenti
 - *Gestire e visualizzare le notifiche ricevute
 - *Creazione di un nuovo post
 - *Gestione del proprio profilo e dei post pubblicati
 - Funzionalità di registrazione, log-in, log-out e cancellazione dell'account

*Per tutte le funzionalità che iniziano con un asterisco significa che è richiesto log-in (o registrazione)*

### Home
Nella pagina home è possibile visualizzare l'elenco dei post pubblicati dagli utenti seguiti, o un elenco base se non si è loggati. É possibile interagire con i post (votando o commentando il post) solo se loggati. Votando una data immagine in un post, si visualizzerà la percentuale di voti ottenuta fino a quel momento da ogni immagine del post, con la propria scelta evidenziata in grassetto; dopo la votazione non sarà più possibile votare nuovamente quel post.
Facendo invece click sullo username degli autori di post e commenti ci si recherà nella pagina di profilo di quell'utente.

### Ricerca
 Attraverso la barra di ricerca contenuta nell'intestazione del sito è possibile ricercare altri utenti. 
 Inserendo una stringa all'interno del campo "Ricerca utente" verranno cercati solo gli utenti il cui username inizia con quella stringa. Non inserendo nulla sarà mostrato l'elenco completo degli utenti. Facendo poi click su uno degli username apparsi nell'elenco di ricerca si accederà al profilo personale dell'utente, nel quale sarà possibile iniziare a seguire quell'utente, o se lo si seguiva già, si può smettere di farlo.
 
### Notifiche
Nell'area delle notifiche si ha l'elenco di tutte le notifiche ricevute: in grassetto sono indicate quelle non spuntate come lette, mentre non in grassetto sono quelle già lette, come nell'esempio seguente:

 - [x] Notifica già letta
 - [ ]  **Notifica non letta**

Oltre a spuntare come letta una notifica, è possibile anche eliminarla, se non la si vuole visualizzare più all'interno dell'elenco.
Sia in versione mobile che desktop sarà presente sopra la campanella delle notifiche (se loggati) un badge indicante il numero di notifiche ricevute e non lette.

### Nuovo post
Questa è la pagina che consente di pubblicare un nuovo post, e quindi di chiedere un nuovo consiglio a tutti gli utenti dai quali si è seguiti. Per inserire il consiglio è necessario indicare il relativo titolo ed una descrizione che spiega nel dettaglio qual è il dubbio; si deve procedere poi con l'inserimento delle immagini oggetto del consiglio, accompagnate da una breve descrizione testuale. A questo punto sei pronto per sciogliere tutti i tuoi dubbi!

### Gestione profilo
Nell'area di amministrazione del proprio profilo si possono visualizzare tutte le informazioni personali: immagine di profilo, informazioni, numero di seguiti e di seguaci, ed è possibile anche modificare le prime due, o inserirle se ancora non sono mai state aggiunte.
Più in basso è visualizzato invece l'elenco dei post pubblicati, con il numero di voti ottenuti da ogni immagine, e la possibilità di cancellare un post.

### Registrazione, Log-in, Log-out, Cancellazione profilo
Alla base del social c'è un sistema di registrazione dell'utente, con salvataggio della password non in chiaro; log-in, per accedere al sito con un certo profilo creato in precedenza; log-out, per uscire da un certo profilo; cancellazione, per eliminare completamente un utente e tutto ciò che lo riguarda.

### Obiettivi
Oggi come oggi si da sempre più importanza al pensiero degli altri. TopTips fa suo questo aspetto consentendo ai suoi utenti di chiedere consigli, e risolvere dubbi altrui attraverso le proprie idee e preferenze, cercando di creare sani dibattiti e scambi di opinioni e gusti. Che sia per sapere quale può essere il migliore abito per una serata elegante o quale serie guardare per una serata tranquilla con il proprio partner, TopTips è il social che ti aiuterà a risolvere il tuo dilemma!
